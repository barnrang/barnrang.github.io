---
layout: post
title: "ปริศนาประหารชีวิตนักโทษ:เราจะรอดได้ยังไง"
date: 2015-10-20 22:53:52.000000000 +07:00
type: post
published: true
status: publish
categories:
- Math
tags:
- math
author: barnrang
---
![](https://upload.wikimedia.org/wikipedia/commons/5/57/Prisoner_in_restraints.JPG)

> ณ คุกแห่งหนึ่งบนโลก มีชื่อว่า STIWM ได้พบว่าเสบียงสำหรับเหล่านักโทษนั้นไม่เพียงพอ และแน่นอนว่าการลดจำนวนผู้ถูกขังก็เป็นไอเดียที่ไม่เลว ผู้คุมขัง ดีวยุ จึงนำนักโทษที่มีความผิดสูงสุดมา 100 คนเพื่อมาเล่นเกมฆ่าล้างเผ่าพนธุ์ โดยทุกคนจะยืนเรียงกันเป็นวงกลมและจะมีคนหนึ่งคนถือเอกซ์คาลิเบอร์ไว้ในมือ ซึ่งเราจะระบุว่าคนๆนั้นเป็นคนลำดับที่ 1 และลำดับต่อมาก็วนตามเข็มนาฬิกาเรื่อยๆ สิ่งที่ผู้ถือเอกซ์คาลิเบอร์ต้องทำคือการฆ่าคนที่อยู่ถัดไปวนตามเข็มนาฬิกาแล้วให้เอ็กซ์คาลิเบอร์แก่คนต่อไปที่อยู่ข้างกับคนที่ถูกฆ่าโดยผู้ถือ เราทำอย่างนี้ไปเรื่อยๆ จนเหลือเพียงคนเดียวเท่านั้น การประหารจึงสิ้นสุดลง

<!--more-->

นายไก่เป็นนักโทษในคดีจิกคนจนล้มหน้าเสียบตอไม้ตาย จึงได้เข้าร่วมงานประหารครั้งนี้ ซึ่งตอนนี้นายไก่กำลังพิจารณาประเด็นต่อไปนี้

1.  เป็นวันที่ดีที่นักคุมขังลากตัวมาแค่ 6 คนแล้วเล่นเกมประหารซึ่งขณะที่นายไก่เฝ้าชมอยู่ นายไก่พบว่าคนที่ \_\_\_\_ รอดตาย
1. ดูเหมือนว่าลากไปหกคนคงจะไร้ประโยชน์ ในวันต่อๆมานั้น เขาจึงลากนักโทษมามากขึ้นเป็น 8, 16, 32, 64 คน จากที่นาย ก สำรวจมานั้น พ่บว่าคนที่อยู่รอดนั้นคือคนที่ \_\_\_\_, \_\_\_\_, \_\_\_\_, \_\_\_\_ ตามลำดับ
1. แย่ละสิ! วันนี้เราก็ถูกลากไปด้วย ซึ่งจำนวนนักโทษที่นับมาได้(รวมนายไก่ด้วย) มีจำนวน 100 คน จากการสำรวจทุกวันทำให้นายไก่สามารถระบุตำแหน่งที่จะทำให้ตัวเองรอดได้ ซึ่งตำแหน่งที่นายไก่ต้องการจะยืนคือ \_\_\_\_
1. โชคร้ายไปหน่อย นายไก่ถูกเบียดจากคนข้างๆจนเลื่อนไปหนึ่งตำแหน่ง และได้ขึ้นสวรรค์เป็นคนที่ \_\_\_\_ หรือ \_\_\_\_ จาก 100 คน

นายไข่เป็นลูกนายไก่ได้เฝ้ามองพ่อของตนเองตายต่อหน้าต่อตา และที่โชคร้ายกว่านั้น นายไข่ได้ถูกสั่งให้เล่นเกมนี้ในอีก 3 วันถัดไปโดยไม่ได้ระบุจำนวนนักโทษที่จะเข้าร่วมเกมดังกล่าว ในระหว่างที่นายไข่ยังไม่ต้องเข้าร่วมเกม เขาได้สังเกตุการณ์ไปเรื่อยๆ


1. วันนี้มีการเล่นเกมทั้งหมดสามครั้งซึ่งมีคนเข้าร่วมในแต่ละครั้งเป็น 65,129,300 คนตามลำดับ และคนที่รอดในแต่ละครั้งเป็นคนที่ \_\_\_\_, \_\_\_\_, \_\_\_\_ ตามลำดับ
1. เหมือนนายไข่จะค้นพบบางอย่างจากผู้รอดในแต่ละครั้ง สำหรับครั้งที่ 1(65 คน), 2(129 คน), 3(300 คน) ในขณะที่ผู้รอดถือดาบเป็นครั้งแรกนั้น มีผู้ตายไปแล้วทั้งสิ้น \_\_\_\_, \_\_\_\_, \_\_\_\_ และผู้ที่ยังเหลือรอด \_\_\_\_, \_\_\_\_, \_\_\_\_
1. ในที่สุด วันนั้นก็มาถึง นายไข่ต้องเข้าร่วมเกมที่มีผู้เล่นทั้งสิ้น 1000 คน  นายไข่ตัดสินใจที่จะยืนอยู่ตำแหน่งที่ \_\_\_\_ เพื่อความอยู่รอดของตนเอง

ในเดือนต่อมา ผู้คุมขังได้ยกเลิกการเล่นเกมนี้ไปเพราะค้นพบว่ามีสูตรทั่วไปสำหรับจำนวนนักโทษใดๆ

สำหรับ $latex n$ คนใดๆ จะได้ว่าคนที่รอดก็คือ \_\_\_\_
<!-- tomb -->
