---
layout: post
title: 'UNUSUAL FACT: Horse''s color paradox'
date: 2016-03-02 09:11:15.000000000 +07:00
type: post
published: true
status: publish
categories:
- Math
tags:
- math
- problem
author: barnrang
---
จงพิสูจน์ว่าม้าทุกตัวบนโลกมีสีเดียวกันหมด???? เป็นไปได้เหรอฟระ!!!!\\
ก่อนอื่นเลย... เรามาทำความรู้จักกับการพิสูจน์แบบอุปนัยเชิงคณิตศาสตร์กันก่อนดีกว่า!!\\
เคยเห็นโดมิโนล้มกันรึเปล่าครับ นั่นแหล่ะคือไอเดียหลักของการอุปนัยเชิงคณิตศาสตร์ กล่าวในภาษาทั่วไปก็

> โดมิโนจะล้มต่อไปเรื่อยหากเรายืนยันได้แน่นอนว่าตัวต่อไปต้องล้ม

ขยายความอีกนิดก็ให้สังเกตโดมิโนบางตัว เช่นตัวที่ 5 จะไปชนตัวที่ 6 ให้ล้ม ตัวที่ 6 จะชนตัวที่ 7 ต่อไปเรื่อยๆ หากเขียนในรูปทั่วไปจะได้ว่า โดมิโนตัวที่ $$ n $$ จนตัวที่ $$ n+1 $$ ให้ล้มลงไปนั่นเอง

อย่างไรก็ตาม ถ้าจะให้ล้มไปเรื่อยๆทุกตัว เราก็ต้องให้ตัวแรกล้มด้วยไม่งั้นก็ไม่มีอะไรเกิดขึ้น ดังนั้นการแสดงการอุปนัยเชิงคณิตศาสตร์ต้องทำสองขั้น
<!--more-->

- พิสูจน์ขั้นฐาน : การพิสูจน์ในกรณีแรกเปรียบดั่งการทำให้โดมิโนตัวที่ 1 ล้มนั่นเอง
- การพิสูจน์อุปนัย : ให้ตั้งขึ้นมาเลยว่าในกรณี $$ n $$ เป็นจริงแล้วพิสูจน์ว่ากรณี $$ n+1 $$ ต้องเป็นจริงด้วยหรือเปรียบได้ว่าหากโดมิโนตัวที่ $$ n $$ ล้มจะทำให้ตัวที่ $$ n+1 $$ ล้มด้วยนั่นเอง

เริ่มแรกสุดเลย เราต้องตั้งสมมติฐานก่อนว่า

> ม้า n ตัวใดๆจะมีสีเดียวกันหมด

เนื่องจากเราจะบอกว่าม้าทุกตัวบนโลกมีสีเดียวกัน ดังนั้นเราต้องพิสูจน์สมมติฐานของเราในทุกกรณีที่ $$ n $$ เป็นจำนวนนับ หรือเริ่มตั้งแต่ 1 ไปเรื่อยๆ

1. การพิสูจน์ขั้นฐาน : ม้า 1 ตัวจะมีสีเดียวกันหมด...........ก็จริงอยู่แล้วนี่ฟร่ะ!!!!!! ตอนนี้เราก็จบการพิสูจน์ขั้นฐานกันแล้ว
2. เราจะอนุมานว่าม้า $$ n $$ ตัวใดๆจะมีสีเดียวกันหมด แล้วต้องพิสูจน์ว่าม้า $$ n+1 $$ ตัวก็ต้องมีสีเดียวกันด้วย

พิจารณาในกรณีที่เราปิดม้าตัวแรกในกลุ่ม $$ n+1 $$ ตัวกันก่อน เราจะเหลือม้าอีก $$ n $$ ตัวซึ่งรับประกันได้ว่าเป็นสีเดียวกันหมดจากที่เรากำหนดไว้  ต่อไปหากเราปิดม้าตัวหลังสุดหล่ะ? ก็จะเหลือม้า $$ n $$ ตัวหลังซึ่งก็ต้องมีสีเดียวกันอีก พอเอามาซ้อนทับกันจะได้ว่าทุกตัวย่อมมีสีเดียวกันแน่นอน Q.E.D\\
เพียงแต่มองเข้าไปยังฟาร์ม.... ม้ามันสีเดียวกันหมดงั้นเหรอ\\
แต่บทพิสูจน์นี้มันผิดยังไงกันล่ะ
<!-- tomb -->
